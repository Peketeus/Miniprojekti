## Retrospektiivi 5.12. ##


Ryhmämme järjesti retrospektiivin 2. sprintin päätteeksi. Tavoitteena oli
toteuttaa ryhmän työskentelyn arviointia "Start, Stop, Continue, More of, 
Less of Wheel" -tekniikan mukaisesti. Tilaisuuden fasilitaattorina toimi
Viivi ja tilaisuuden muistiinpanoista ja niiden kirjaamisesta vastasi Anniina.


Ryhmän kesken keskusteltiin, että työskentelyssä tulisi aloittaa
sprinttien arviointikriteerien tarkempi läpikäynti, minkä lisäksi tulisi jatkossa
käydä yhdessä läpi sprintissä toteutettavat user storyt ja suunnitella taskit
tarkemmin ennen itse sprintin käynnistymistä. Jokainen arvioi osuutensa mukaan
valitun user storyn työmäärän sekä taskien osalta niitä täydennetään
tarvittaessa. Jatkossa on tarkoituksena sisällyttää työskentelyyn myös 
tilannekatsauksia pariohjelmointi-istuntojen välissä paremman tiedonkulun 
lisäämiseksi. Käytännön työskentelyn tasolla tulisi tulevaan sprinttiin 
sisällyttää myös Robot Framework - testit.


Tilaisuudessa ryhmä ei tunnistanut työskentelyn tapoja, jotka tulisi lopettaa
seuraavaa sprinttiä ajatellen, mutta sen sijaan työskentelyssä toivottiin
jatkettavan pariohjelmoinnin käytänteitä ja haluttiin myös vähentää maanantain
suunnittelupalaverin kestoa. Työskentelyyn toivottiin lisää avointa 
kommunikaatiota sekä huolellisempaa sprinttien suunnittelua. Itse ohjelmointiin
liittyvien työtehtävien osalta toivottiin lisää testien laatimista.


Kehitystoimenpiteiden osalta sovimme, että tulevassa sprintissä toteutamme 
maanantaipalaverin tehokkaammin ja lyhyessä ajassa niin, että kukin valmistautuu
suunnittelupalaveriin etukäteen pohtimalla valitun user storyn tarvittavaa 
työaikaa sekä siihen sisältyviä taskeja. Sen lisäksi sovimme pidettäväksi 
sprintin välipalaverin, jossa pariohjelmointia tahoillaan toteuttavat ryhmät
viestivät muun muassa aikaansaannoksistaan sekä taskien tilasta.


Ohessa valokuva retrospektiivitekniikan mukaisesta ympyrädiagrammista:

![screenshot](diagram.png)